# Verslag gastcollege Starring Jane



## Verslag

Vandaag kregen we een gastles van developers van Starring Jane. Ze begonnen met een kleine introductie van Starring Jane en wat uitleg over de algemene werkwijze die ze hanteren bij het afwerken van projecten.

Ze toonden enkele cases die ze gemaakt hadden, en belanden uiteindelijk bij "Mijn herinnering aan jou", een website die het rouwproces en verwerking van een overlijden voor kinderen kan begeleiden en vergemakkelijken. Deze case was in opdracht van uitvaartverzekeringsbureau Dela, en in samenwerking met Studio Monk voor de illustraties en psychotherapeute Lies Scaut.

3 andere bedrijven hadden gepitched voor de webapplicatie te maken, maar de uitwerking van Starring Jane, met in het bijzonder het idee van de boom waar herinneringen aan verbonden kunnen worden, sprak Dela het meeste aan.

Het project bevat veel challenges. Zo moet de webapp even vlot werken op desktop als op mobile en tablet, moest de content gedeeltelijk offline beschikbaar zijn en moest de lancering vlot en foutloos gebeuren.

Bij Starring Jane maken ze gebruik van sprints om op verschillende momenten delen kunnen laten zien aan de klant en snel nieuwe feedback kunnen ontvangen en verwerken.

Na de uiteenzetting over het project toonden ze de achterliggende code van de webapp, gebouwd aan de hand van Vue.js en Laravel.

In dit gedeelte legden ze onder andere uit wat Vue.js is, hoe het werkt aan de hand van components en hoe properties en events werken in Vue.js. daarnaast gaven ze een uitgebreide uitleg over de Vue inspector.

Ook toonden ze welke lifecycle hooks beschikbaar zijn, zoals created, mounted en beforeDestroy, en in welke situaties je het best gebruik maakt van deze hooks.

## Feedback

Het was een heel interessant gastcollege. Vooral het gedeelte over hun werkwijze voor cases, en de bepaling van successfactoren en challenges vond ik zeer interessant.

Voor het gedeelte over Vue.js had ik misschien liever een meer praktijkgerichte les gehad. Zonder zelf toegang te hebben tot een Vue.js applicatie werd het na een tijdje iets moeilijker om te onthouden hoe de structuur ineen zit en hoe de verschillende concepten met elkaar in verband staan.
